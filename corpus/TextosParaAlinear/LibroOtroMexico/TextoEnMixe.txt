“ËËTËP KÄJPXTËP YÏ NËYË’ËPYË JÏTS TSOJKÏYÏP JA
AWÄ’ÄTS’ÄJTÏN MÄÄ TYAJII’TYÏT JÏTS NPATMATOOKÏTÄÄJKËM
TII WÏNMÄÄ’NY JÏTE’N JA’ JYA NÏKÄJPXTËP. .

Ktu’uk jï ayuujk jää’y jï wyïnmää’ny txëtuny tmëjtuny pyujxkijxy kyäjpkijxy nïjäwï
yë’ tjakyaptë ja kukäjpjää’y ku tëë mëj kajaa ja tunk ja pëkk nyaxy mää
nïtuki’iyï ja wyïnmää’ny ja y’ääw ja y’ayuujk tëë tpïktä’äktë tëë t’ejxä’ktë, nayï- Kte’n wä’äts tnïjäwïtë ku tëë ja amukkï tunk nyaxy mää myïjawyeen ttanïpäättë tii tyu’ntëp,
sutsoo yïktu’nt, pën wyïnkuwä’äkïtëp jïts tyïktuu’yë’ëtyït, jate’n ja käjptsïnää’yïn jate’n ja
amukkï tuu’nïn ja akummï käjpxïn..

May et may xëëw yä’ät nëkykojpk tëë yïknïtunk’aty, majtsk jumëjt ja pujx ja käjp (altepemej) tëë
kyäjpxmuktë tëë myatyäkmuktë, tëë nïxem nïyäm yïkpatmatookïtä’äky ja wyïnmää’ny ja y’ääts
ja kyojpk miti’ tyamëjjää’wïtëp ja y’et ja nyääjx ja kyë’m jujky’äjtïn (in xóchitl, in cuícatl), jïts tëë
tkäjpxkïtä’äktë jïts tëë tkäjpxwä’ätstë ku Nï’amukkï xmää’yëm nkojëm jatu’uk ja Nëwenpït Et
mää njujky’äjtïntët nïtuknäx mää ja nakyupëkkï y’ett mää ja nay’ejxkäpï nyäxt ëy tu’uk ja tu’uk
ntïkäjtsyïntë tsïnää’yïnkëjxp jïts mää nayïte’n apïtsimy ja kutujk ja mëjk’äjtïn ntanïpääjtïntët. Yä’ät
nëkykojpk yojxïn yë’ xëtuu’nïn yë’ mëj xontääjkïn yë’ tëë jïte’n ja amukkï tuu’nïn nyaxy nïxem nïyäm.
Ku tu’uk ja xëtuu’nïn yïktuny yïkpïktäkp yïk’ejxäkp ja wïntsë’ëjk’ii’ny jïts yïkkäjpxpëë’kxy jïts yïkkajxä’äky
ja yïkjujky’äjtpï ku tnïtuky ja tunk ja pëkk, pats këjxp ëëts nmëjjäwï nïwïne’nïn ëëts tëë njä’äy
tëë një’ëtsy yä’ät nëkykojpk jïts ëëts nkäjpxpëë’kxy nïtu’uk nïtu’uk ja nmïku’uktë pën tëë tpukäjpxïtë
pën tëë tputëkïtë yä’ät wïnmää’ny. Nmëjjää’wïp ëëts ja kupujxtë ja kukäjptë pën tëë tpïktä’äktë
amuumjoojt jaa wyïnmää’ny jïts tëë tkäjpxtë jïts tëë tmatyä’äktë ja tsyïnää’yïn tyanää’yïn ja’ ts jïte’n
yää tëë yïkjä’äy nëkyjëëjty, n’ejxkappy ëëts ja kämtunpïtë miti’ jam tsïnaatyïp Vicente Guerrero jïts
ja nmïku’uk nahuastë, ja yühumu miti’ jam tsïnaatyïp altiplano Tlaxcala; ja masewales Sierra Norte
de Puebla; ja tutunaku mää tsyëënïtë planicie costera del Golfo de México; ja mayas de los Chenes;
ja tzeltales jïts tzotziles mää jam tsyëënïtë Los Altos Chiapanecos; ja purépechas pën jam

“Ku tu’uk ja xëtuu’nïn yïktuny
yïkpïktäkp yïk’ejxäkp ja
wïntsë’ëjk’ii’ny jïts yïkkäjpxpëë’kxy
jïts yïkkajxä’äky ja
yïkjujky’äjtpï ku tnïtuky ja tunk
ja pëkk, pats këjxp ëëts nmëjjäwï
nïwïne’nïn ëëts tëë njä’äy
tëë një’ëtsy yä’ät nëkykojpk
jïts ëëts nkäjpxpëë’kxy nïtu’uk
nïtu’uk ja nmïku’uktë pën tëë
tpukäjpxïtë pën tëë tputëkïtë
yä’ät wïnmää’ny.”

tyïp Pátzcuaro, ja nuntajuyi Sierra de Los Tuxtlas; ja
Nayeritë, ja Odamitë mëët ja wixárikatë San Pedro
Mezquital. Ïxäm ëëts nyëxy yä’ät tuny piky jate’n
ejxïm ja ujtstëmt miti’ yïkkuneejpïp yïkkukojïp jïts
myuxt jïts xyïmu’mt jïts tyëëmït wïnmää’nykëjxp
mää ja nëkykyäjpxpïtë tpe’etët tko’ntët.
Mëj kajaa ja käjpxmujkïn tëë nyaxy tyëskujuyïtëpnayïte’n ja nmïku’uktë ku ejtp tëë pyutëkïtë
ja Tamara Ortíz, Isabel Bueno García,
Ana Lucía Lagunes Gasca, Mirna Ambrosio,
Luis Enrique Fernández, Francisco Castro, Primitivo
Morales, Blanca Hernández, Yolotli Narváez,
nayïte’n jaa tuntääjktë pën jaa pukë’jïn
 ja puxäjïn tëë tpïktä’äktë jïts ejtp käjpxputëjkïtëp käjpx’atsootëp. Mëj ëëts n’ejxkapy mëj
ëëts nkäjpxpëë’kxy ja Unión de Cooperativas Tosepan Titataniske, ja nmïku’uk Paulina Garrido,
Álvaro Aguilar (QEPD), Aldegundo González jïts ja Leonardo Durán; ja Coordinadora
Regional de Acción Solidaria en Defensa del Territorio Huasteca-Totonacapan (CORASON),
ja nmïku’uk Alejandra Jiménez jïts ja Rosenda Cortés, ja tunk Proyecto de Desarrollo Rural
Integral Vicente Guerrero A.C., ja nmïku’uk Alicia Sarmiento, Clara Sánchez, Pánfilo Hernández,
Rogelio Sánchez jïts ja Gabriel Franco, ja Instituto para el Desarrollo Sustentable en Mesoamérica
A.C. (IDESMAC), ja nmïku’uk Alejandro Gómez jïts ja Cristina Reyes; ja Colectivo
Emancipaciones, ja nmïku’uk Orlando Aragón, Biana Montes Serrato jïts ja Juan Jerónimo
Lemús; ja Centro de Derechos Humanos de los Pueblos del Sur de Veracruz “Bety Cariño”, ja
nmïku’uk Maribel Cervantes Cruz, Verónica Munier jïts ja Aciano Morales; ja Colectivo Maya
de los Chenes, ja nmïku’uk Leydy Pech jïts ja Irma Gómez; ja Nuiwari A.C., jaa Heydi Orozco,
Selene Ahumada, Bianca Quintanilla jïts ja Omar Osiris Ponce; jïts ja Comité Organizador de
la V Feria de la Milpa de Rancho Viejo.
Yä’ät nëkykojpk mëj nëyë’ëpyïja’an yë’ mää nyapyäätyïtë mää yyë’ëmyuktë ja nëtuu’ ja
nëyë’ëpyë jate’n jïte’n ja ääw ja ayuujk tëë nyamyukyï wïne’nïn ja tuntääjktë ja jää’ytë tnïkupoktë ja pujxtë
ja käjptë ja tsyïnää’yïntë ja tyanyää’yïntë: ja’ kupujxtë ja’ kukäjptë pën tyimy
jujky’äjttëp ja jäjtïn ja kupajtïn jïts tyunkjëjp’äm kyäjpxtë myatyä’äktë jïts ttukjää’kyukïtë ja
jää’ytë pën ka’ nyajää’wïtëp sää y’ejxï sää tyiyï. Mëj ëëts n’ejxkapy ja nmïku’uktë: Mario Luna
jïts ja Carlos González Congreso Nacional Indígena (CNI), ja wïntsën ja tyunpï Irma Juan
Carlos; ja Hilda Salazar de Mujer y Medio Ambiene, Kahu Kutia; Oscar Montero de la Organizaciión
Nacional Indígena de Colombia (ONIC); Francisco López Bárcenas del Colegio de
San Luis; Alberto Acosta; Javier Tovar; Eckart Boege del Instituto Nacional de Antropología
e Historia (INAH); Claudia Gómez Godoy del Colectivo de Abogados; Malin Jonsson jïts ja
Adelita San Vicente de la Fundación Semillas de Vida; Tatiana Alfonso del Instituto Tecnológico
Autónomo de México (ITAM); Emmanuel Gómez Martínez de la Universidad Autónoma
Chapingo; Eréndira Cruz de la 4a Visitaduría de la Comisión Nacional de Derechos Humanos
(CNDH); Elia Avendaño Villafuente del Programa Universitario de Estudios de la Diversidad
Cultural y la Interculturalidad UNAM; Marisol Anglés jïts ja Rodrigo Gutiérrez Rivas del Instituto
de Investigaciones Jurídicas-UNAM; Mariuana Yumbay del Instituto para las Ciencias Indígenas
Pacari; Carmen Aliaga del Colectivo Ukamau; Diego Saavedra de Derecho Ambiente
y Recursos Naturales (DAR); Liliana Ávila de la Asociación Interamericana para la Defensa
del Ambiente (AIDA); jïts ja Mauricio Guetta del Instituto Socioambiental (ISA).
Ëëtëp käjpxtëp yï nëyë’ëpyë jïts tsojkïyïp ja awä’äts’äjtïn mää tyajii’tyït jïts npatmatookïtääjkëm
tii wïnmää’ny jïte’n ja’ jya nïkäjpxtëp. Tyëskujuyïp ëëts nmëëpy nkejxpy ja nmïku’uktë
Bruno Rubio, Selene Garrido, Miguel Pulido jïts Pablo Reyna, nayïte’n ja tuntääjktë pën tëë
tputëkïtë yä’ät tunk pëkk, ja Centro de Investigaciones Tropicales de la Unidad Veracruzana,
ja Instituto de Ecología, ja Instituto de Investigaciones Jurídicas jïts ja Laboratorio Nacional
de Ciencias de la Sostenibilidad (Lancis), nïtuki’iyï yë’ëtë jam ja myëjk’äjtïn tsyoontë Universidad
Nacional Autónoma de México (UNAM); jïts ja Ecolex Corporación de Gestión y Derecho
Ambiental. Nayïte’n ëëts nkajxä’äky ja nmïku’uk Ivana Fertziger jïts ja Fundación Ford pën ja
putëjkïn tëë tpïktä’äktë jïts yä’ät tunk yïkwenp’ejxt.
Amuumjoojt ëëts nmupiky ku ja wïnmää’ny miti’jaty yä’ät nëkykojpk tëë t’apeemuky
t’akonmuky xyïmu’mt mayjäwï jïts yï tsïnää’yïn tanää’yïn Nëwenpït Et yïkwets’ëyët yïkwetspäätët.
¡T’uk yïktsoo’ntääjkyëm!

Ääw ayuujk tatsoo’ntääjk

“JUJKY’ÄJTÏN JA PUJX JA KÄJP NYËË’ YË’ËTYÏP
TYUU’YË’ËTYÏP MÄÄ JA ËY’ÄJTÏN MÄÄ JA TIY’ÄJTÏN.
KA’ TMÏ’APÄÄTY ËËTS JA NJUJKY’ÄJTÏN
MËËT YÏ NÏWÄÄ’NÏN WÏNMÄÄ’NY, JUJKY ËËTS
YÏ N’ET YÏ NNÄÄJX, KA’ YË’ NUKÏ PYÏKTÄ’ÄKYÏ”


Yi ayuujkjää’y ja y’et ja nyääjx ïxäämpäät tyïkjujky’ejttënëm mää
yïkxëtijy Ámérica Latina ja’ këjxp ku mëjk kajaa yïk’ejxy’itynyëm
yïknïkupëkynyëm. Ku jeexyï nimää jate’n ja et ja nääjx nitii jeexyï
kya’ity, nimää ja jää’wïn miti’ ntamïjää’wa’antëp ja ntsïnää’yïn ja ntanää’yïn,
pats ajäwï ijxy këy jää’kyukkï ttsëky sää tu’uk ja tu’uk ja kupujx ja kukäjp
n’ijxyïntë yï njujky’äjtïn, sää ntuu’nyïntë npijkyïntë ja n’et ja nnääjx, sutsoo
ïxäämpäät nyïkjujky’ijtyïntë jaa njää’wïn mëët yï et mëët yï nääjx, sutsoo
atëm yämpäät njujky’äjtyïntë mëët ja et mëët ja xëëw.

kajaa atëm yï njää’wïn wïnmää’ny yï ntanïpääjtïn wïnmää’ny tyïkatsy mëët
yï menpï wïnmää’ny miti’ yï wïntsën tyanïpättëp, miti’ nyïwäntëp jïts
tja’atejtë yï et yï nääjxwii’nyït. Atëm kupujxtë kukäjptë, n’ejxy’ijtyïntëp
atëm yï n’et yï nnääjx, jujky atëm yï et yï nääjx njää’wa’antë, määyïp wïntii’yïp atëm
ja nteety’amëj ja ntääk’amëj yë’ tëë xtamïkuy’ijxyëm jïts yë’ n’ejxy’ejtëm jïts nayïte’n
ntuk’aweja’am ntuk’akaja’am ja n’uu’nk ja n’unä’äjktë ku nayïte’n t’ejxy’ejttët.

Ku yï et yï nääjx njää’wa’am jantsy jujky,
nïkupëjkyëm atëm yë’ jïts ka’ yïkwantu’nt
uk ka’ tëëky yaky yïk’ejxt, jate’n sää
jyïnäx’atëtsnï yë’ëpï wanjäjtïn apïtsimy
mää ja ayuujk jää’y ja tsyïnää’yïn tyïknäxtë,
ka’ atëm nukï niy’ijxyëm ja jujky’äjtïn,
ka’ atëm jï et jï nääjx nukï nïkë’ja’am nïxäja’am.
Mëjk atëm nnïkupëjkyëm ja et ja
nääjx jïts ka’ yïkmïtuntïkë’ëty, jate’n sää
ïxaa kajaa yïkmïtïkëënyïtë ja kupujxtë
ja kukäjptë ja tsyïnatyääjktë tu’uk tu’uk,
tëë yïkwïnkupo’ojtïkyëjxnïtë ja tun’ääw
ja kojpk’ääw, kajaa ja nëëj të myä’tnï, kutïkëy’atëtsnïtëp
ja ääytë ja ujtstë ja pïktä’äkytë, ja ujtstë ja tëëmtë, kutïkëy’atëtsnïtëp ja ujtstëmttë jïts nayïte’n kutïkëënyïtëp maypiky
ja tunk ja pëkk, jate’n atëm kupujxtë kukäjptë n’amutskïy’atiijtsyëntë miti’ ojts myiny
jyä’äty ïxemyïp makox makë’pxy jumëjtyëp ïxämpäät ja’ nyïktawïn’ii’nyïntë ku atëm ja npujxtë
ja nkäjptë myïwenïtët kyajaa’ïtët ku jate’n tëë tyïkme’ntë tyïkjä’ättë ja wenk tsïnää’yïn
tanää’yïn. Ja käjpxïn ja matyääjkïn miti’ yä’ät nëkykojpk jatyaany tëë tyïktany ja’ jïte’n yë’ jajp
nyïkjapxpy nyïmatyakpy sutsoo ja pujx ja käjp ja kë’m tuu’nïn ja kë’m käjpxmujkïn ja kë’m wïnwïne’n

“Kajaa atëm yï njää’wïn wïn-
mää’ny yï ntanïpääjtïn wïnmää’ny
tyïkatsy mëët yï menpï wïnmää’ny
miti’ yï wïntsën tyanïpättëp, miti’
nyïwäntëp jïts tja’atejtë yï et yï nääjxwii’nyït.
Atëm kupujxtë kukäjptë,
n’ejxy’ijtyïntëp atëm yï n’et yï
nnääjx, jujky atëm yï et yï nääjx
njää’wa’antë, määyïp wïntii’yïp
atëm ja nteety’amëj ja ntääk’amëj
yë’ tëë xtamïkuy’ijxyëm jïts yë’
n’ejxy’ejtëm jïts nayïte’n ntuk’aweja’am
ntuk’akaja’am ja n’uu’nk ja
n’unä’äjktë ku nayïte’n t’ejxy’ejttët. ”

mää’ny tyïkmëjtä’äktë jïts tnïkupoktë ja y’et
ja nyääjx ja’ku apïtsimy jate’n jyättë kyupattë
ja pujxtë ja käjptë miti’ yïkxëmmëëtyïp
América Latina. Tuki’iyï jajp tnïkajpxy sää
yï wïntsën jï kyupojkïn wïnmää’ny jï nyïtanää’yïn
wïnmää’ny ka’ pyutëkïyïtë ja pujxtë
ja käjptë, nimää atëm ja n’awä’äts’äjtïn
kyanïke’exy jujky’äjtïn y’awïnkujky.

Kyäjpxwatsypy yä’ät nëkykojpk nayïte’n
ku nimää atëm ja’ xkaputëjka’am ëy wïnwïne’n
jya’ëyï jyakëjy ja kutujk jate’n jyaty ku ka’ yïkwïntsë’ëkïtë ja pujx ja käjp ja y’ääw ja
y’ayuujktë ëy ja’ jyanëmtë ku ja jï pujx käjp jï y’awä’äts’äjtïntë uk ku yïknïtanää’yëntëp atëm
pujxtë käjptë. Ja kutujkïn miti’ ja wïntsën y’awää’nïtëp käjpxpajt ja ja’yï tyany ëy ja’ wïne’n jya
nëmtë ku ja tpukäjpxïtë ja pujxtë ja käjptë ja’ ku nimää kyawïnkaxi’iky ku ja’pï kutujk jyantsy
pyutëkï uk tjantsy myïtuny tjantsy myï’ëyïyï ja pujx ja käjp. Ku ja’apï nëky nkäjpxïntët ëy tsuj
ka’pxy ja’ jajp tnïmatyä’äky ja’ ku jïte’n tyimy tyuu’nïnï tyimy jäjtïnï nimää ja’apï nïkupojkïn
kyawïnkaxi’iky jïnaxy ku ja mëj tuntääjk tnïwä’äntë ja et ja nääjx miti’ ja pujxtë ja käjptë
jyaak ejxy’ejttëp jate’n ts atëm jïte’n mëj kajaa ja wïnmää’ny xpääjtyïntë x’ijxyïntë.
Yä’ätpï xëëw yä’ätpï et, may ja kupujxtë ja kukäjptë jää’y tja pewtë tja kontë sutsoo tmï’awä’ätspïtsë’mtët
ja ëë’nïn ja tii’yïn ja tsuu’mïn miti’ ja wïntsën yïkkojtëp uk ja kumeeny jää’ytë pën nukï
tëë tnïwännïtë uk tëë tja’apëjknïtë ja et ja nääjxwii’nyït, jïts xtawïn’ii’nyïntë ja putëjkïn.
Yï wïntsën jï kyutujkïn jï tyiytyuu’nïn América Latina nimää yë’ tkayïkwïnkukïtë atëm
ja ntsïnää’yïn, ja’ayï ja’ tjaak yïkjë’ëpy ja’ ku ka’ tjää’kyukïtë sää jïte’n ja pujx ja käjp ja
tsyïnää’yïntë tyanää’yïntë, ja’yï yë’ tpewtë tkontë sutsoo tmïmajatä’äktët jïts tkëjë’mpëktët ja
ayuujk jää’y ja tsyïnää’yïntë mëët amuum ja y’et ja nyääjxtë.
Yï wïntsën jï kyutujkïn jï tyiytyuu’nïn América Latina nimää yë’ tkayïkwïnkukïtë atëm
ja ntsïnää’yïn, ja’ayï ja’ tjaak yïkjë’ëpy ja’ ku ka’ tjää’kyukïtë sää jïte’n ja pujx ja käjp ja
tsyïnää’yïntë tyanää’yïntë, ja’yï yë’ tpewtë tkontë sutsoo tmïmajatä’äktët jïts tkëjë’mpëktët ja
ayuujk jää’y ja tsyïnää’yïntë mëët amuum ja y’et ja nyääjxtë.
Ku jeexyï yï kutujkïn jïts yï tiy’tyuu’nïn tnïmatowtë sutsoo tu’uk tu’uk ja pujx ja käjp jyujky’ättë
jïts jeexyï twïntsë’ëkïtë ja kë’m tanïpääjtïn tu’uk tu’uk tïkatsy jeexyï ja tsïnää’yïn npääjtyïntë
n’ijxyïntë nïxem nïyäm nï’amukkï mää ka’ ntseppïktääjkïntët ja ntïkatsy’äjtïn tu’uk jatu’uk.

Nëkykojpk tatsoo’ntääjk

“NAWYANTUNÏ NAYJEMTUNÏ TUU’ YÏKPËKP
KU YÏKJËJPTSË’ËKÏ JA JÄÄ’Y JA Y’AMUUMJOOJT WÏNMÄÄ’NY”


1. Ja ayuujkjää’y kupujxtë kukäjptë Nëwenpït Et
a nïjää’wïn ja ejxkäjpïn jïts ja tuu’nïn ja pëjkïn miti’ kyutyuntëp ja ayuujk jää’y kupujxtë
kukäjptë jïts ja kämtunpïtë (PICE)1 y’etkijxy nyääjxkijxy jane’n ïxäämpäät t’ejxy’ettë ja
y’ääy ja y’ujts ja pïktä’äky miti’ ja et ja nääjx yyajkpy, ja pïktä’äky miti’ tëjk’aka’axtë (Kothari
et al., 2012). Jate’n ja matsyoopïtsëë’mïn ttiy tkijpxy ku 22% ayuujkjää’y twïntsëënïtë yï et
yï nääjxwii’nyït jïts 80% ja tëjk’aka’ax pïktä’äky jam y’ettë (Tauli-Corpuz, 2018). Sää wyä’äny ja’
kukajpxy’äjtpï Naciones Unidas por el derecho al medio ambiente: “ja ejxy’ejtïn ja nïtanää’yïn
miti’ pääjtïyïtëp ja jää’ytyë pën tsïnaatyïp tanaatyïp pujx käjp këjxp mää jaak amääynyëm ja
et ja nääjx ka’ yë’ nukï y’amtoo’ïnï; jate’n jïte’n iiy jyaak yïk’ejxy’ett ja pïktä’äktyë miti’ jam ejttëp
miti’ jam jujky’äjttëp” (Knox,2017:21).

Yää Nëwiiny Etjëëjty, ja pujxtë käjptë PICE ejtpyëm ja’ tmïjujky’ättë ja wïnmää’ny ku ja’ t’ejxy’ettët
ja y’et ja nyääjx ja pyïktä’äktyë, pats kajaa jää’kyukkï ttsëky sutsoo tu’uk ja tu’uk tsyëënïtë
tyanïtë, ka’ jati’inyï y’ettë, ka’ nukï ja xëëw ja et tyïknäxtë, jajp tu’uk tu’uk jï nyïwïnmää’ny ku
tyuntë ku pyëktë jate’n ja jyujky’äjtïn tkayïkkutïkëytyë (Toledo y Barrera- Bassols, 2008; Boege,
2008). Pats këjxp jïte’n yï Nëwenpït Et mayjëëjp ja pyujx ja kyäjp ja tsyïnää’yïn jïts wïntïkatsyjaty,
pats maypiky ja et ja nääjxwii’nyït, pats may’anpy y’ää’tswa’kxy ja ääw ja ayuujk, pats mayjëëjp
ja ujts ja tëëm ja pïktä’äky nyi’ipy kyëjy (Boege, 2009).

Ja kutujk miti’ xyëëw artículo segundo de la Constitución Mexicana nënp ja’, tum jajp ja’ jï y’awä’äts’äjtïn
jïts jï y’ejxkäjpïn ja pujxtë ja käjptë mää ja ayuujkjää’y jïts ja kämtunpïtë tsyëënïtë tyanïtë,
yïk’ejxkäjptëp ja’ jïts yïkwïntsë’ëjkïtëp sää ja y’et ja nyääjx ja’ t’ejxy’ejttë jïts nayïte’n sää ttuntë tpëktë,
ejxïm ja kämtunpïtë. Yï ayuujkjää’y pën yïkxëtejtëp kupujxtë kukäjptë nayïte’n yë’ yïktamïjää’kyukkïtë
“pueblos tribales” jate’n sää ja nëky jajp wyä’äny Convenio 169 de la Organización Internacional del
Trabajo, payë’yïn miti’ mëjk nyïtanaapy ja ayuujkjää’y pujxtë käjptë.

Mëj kajaa jïts mayjëëjp jïte’n yï ayuujk jää’y kupujxtë kukäjptë ja tyuu’nïn ja pyëjkïn
tyïkwïnkaxë’ëktë yää Nëwiiny (Boege, 2008, De Schutter, 2012); ku n’uk käjpxwääjtsëm:
ääw ayuujk këjxp maktu’uk ja ääts kojpk, tïki’pxy tujktujk ja apeemujkïn
ja akonmujkïn jïts tïkëëkmakë’pxy ja tïki’pxy majktäxk piky yïkkajpxy
wïntïkatsyjaty (INALI, 2008); Nayï Nëwiiny y’etjëëjty y’ity mayjëëjp ja ääytyë ja
ujtstë ja pïktä’äktyë miti’ yïk’ajot’äjtp jïts ja kää’yïn ja ujkïn y’ett nääjxwiiny apïtsimy
(CONABIO,2016; Boege, 2008); maypiky mayjëëjp Nëwiiny Et y’ëyï ja kää’yïn
ja uujkïn “mëj kajaa ja nyïkajpxy ja nyïmatyä’äky tu’uk tu’uk mëj yïktamïjäwï
ja kämtuu’nïn ja neejpïn ja kojïn” jïts nayïte’n “ku mëj wejtääjk mëj kajtääjk yï
kämtunk tyijpy” (Gliessman, 2002;Altieri y Trujillo, 1987).

Tii ïxäm tuu’nïnïp jäjtïnïp ku kajaa tëë ttatëjkïnïtë ja menjää’y
ja kë’m tsïnää’yïn ja kë’m tanää’yïn
jïts ku nayïte’n tum mupikyëm
njää’wa’am miti’ menp miti’ jä’tp,
jate’n ja wïnmää’ny ku yyaaktët ja
pujx ja käjp, kajaa ja namyïtuntïkëyï
nyäjxnï jïts yïkmïtuntïkëënyïp ja et ja
nääjx nayïte’n, apïtsimy nääjxwiiny
kë’m näjkyutïkëë’yïnya’antë (CEMDA,
2014), Nënp ja Boaventura de Sousa
Santos ja näjkyutïkëyïjïk ïxäm ja’ayï
yïkwïnmää’ny’äjtnïp, jate’n njää’kyuka’antët, yä’ätpï xëëw et ka’ ja awä’äts’äjtïn ëy
y’uk ejtnï jïts npamää’yïntët ku mëj majääw yë’ ku wïntïkatsyjaty jïts ku mayjëëjp
ja pujx käjp tsïnää’yïn tanää’yïn jïts ku ka’ yë’ jyamï ku ka’ yë’ xmï’ëë’ya’antët ku yï
nïwää’nïn wïnmää’ny npapëjkëm (Santos, 2010).

“Yää Nëwiiny Etjëëjty, ja pujxtë käjptë
PICE ejtpyëm ja’ tmïjujky’ättë ja
wïnmää’ny ku ja’ t’ejxy’ettët ja y’et
ja nyääjx ja pyïktä’äktyë, pats kajaa
jää’kyukkï ttsëky sutsoo tu’uk ja
tu’uk tsyëënïtë tyanïtë”

Yä’ätpï nïwää’nïn wïnmää’ny miti’ ïxäm mëjtäknïp kajaa tyïkmä’ätnï yï et yï
nääjxwii’nyït, niwïne’n tkamëjpïktä’äky tu’uk tu’uk ja pujx ja käjp ja tyamïjää’wïn
tsïnää’yïn jïts ka’ t’ejxkapy pën tïkatsy wïnmaapy (Ambiente & Sociedade, 2002:1),
kuuyï jate’n kyëjy yï wïnmää’ny ‘majtskpiky apëkpäjkïn‘ mää tïkatsy ja jää’y ja jujky



jïts miti’ ka’ jää’ytyë ka’ jujkytyë, et nääjxwii’nyït jïts jää’y ja jyujky’äjtïn, anatyu’uk
wïnmää’ny jïts jï amukkï wïnmää’ny, ‘atëmtë’ jïts ‘ja’atë’, wïnmää’y jïts jï ääw joojt,
mupëjkïn jïts jï kamupëjkïn, wïnmää’ny jïts jï jää’wïn, jïts tum jate’n yï tuntääjk
apïtsimy tkutyuntë yä’ätpï apëkpäjkïn wïnmää’ny, niwïne’n tka’ejxtë tkakowtë sutsoo
tu’uk jatu’uk ja käjptë t’exjxtë tkowtë ja jyujky’äjtïn (Escobar, 2016). Tiits tuu’nïp
jäjtïp ku y’amutskïkyëjxnï jïts kyutïkëënyïtë ja amuum’äjtïn wïnmää’ny miti’ tëë tjaak
ja uk ejxy’ettë ja ayuujk jää’ytyë, ku ts kyutïkëënyïtë ja jää’y pën mëjk tëë tjaak uk
kutyuntë ja kë’m tsïnää’yïn jïts tuki’iyï të tyïkätskixy (Escobar, 2005).

Jate’n kyëjyïtë yï nïtanaapyï yï wïntsëntë
jï wyïnmää’nytyë miti’ yïkxëmëëtyëp Estado
Nación, ka’ yë’ mupäät tjää’kyukkïtë
ni ka’ t’ejxkäptë ku mayjëëjp ja tsïnää’yïn
tanää’yïn nyaxy tyimy ja’ayï yë’ tu’uk jëëjp
tyïktuu’yë’ëtyï yï kyutujkïn wïnmää’ny. Mëj
kajaa yë’ tëë tmïtuntïkëytyë may pujx may
käjp jïts jate’n akuwänï ttuktatëkkïtë ja kupujxtë
ja kukäjptë ja y’ana’mïn uk ja pyutëjkïn
miti’ y’awää’nïtëp: ku yë’ a’ejxï npee’ïnt nkoo’nïnt, nääjxwiiny apïtsimy yë’ jate’n tyunyï jyatyï,
jate’n jïte’n yïknïwä’äny ja et ja nääjx jïts tuki’iyï ja pïktä’äky.

Nënp ja nmïku’uk Yásnaya Aguilar Gil, jaapyï jo’tspï, “Yï Nëwenpït Et ka’ yë’ tyu’ukyï miti’
yïktejp nación, jate’n yï nyïwïntsën yë’ tnäxkëny mayjëëjp ja tsïnää’yïn tanää’yïn miti’ ja kupujx
kukäjp tsyïnaatyïp tu’uk tu’uk” (Aguilar, 2018). Nike’exy yë’ nnïjää’wa’am ku n’ejxëm sää
kyëjyïtë yï Nëwenpït Et ja kyutujk miti’ yïktejp Constituciones: miti’ kutujk ojts y’ëyï myïjawyeen
1824, ku ijty maynyëm ja ayuujk jää’y ja pyujx ja kyäjptë, jate’n ja ijty ja’ayï yïkxëtejtë
“tribus de indios” ka’ ijty yïkjää’y’ejxtë ja kupujxtë ja kukäjptë (López Bárcenas, 2016).
Jatïkoojkkëjmyï 1857 yïkkäjpxkojmää ja Nëwempït ja kyutujk, ojts jya nëmtë ja wïntsën ja
tyunpïtë ku ja päät’äjtëp ku kuwänï yïkwïntsë’ëkïtët ja ayuujk jää’y ja tsyïnää’yïntë, jya’ejxtëp
jya kootëp ja’ ku ka’ ja’ayï tyu’ukjëëjpï ja pujx käjp tsïnää’yïn may ja pujxtë ja käjptë ja kukäjptë ja kunääjxtë pën ja kyë’m tsïnää’yïn kyutyuntëp2. Sutsoo ts ojts jyaty ka’ ja’ ojts kutujkïn
këjxp t’ejxkäptë ja ayuujkjää’ytë, sää ja’ ojts ja’ayï yïkxëtejtë “bárbaros” jate’n ts ja ayuujk
jää’y ojts yïkmïtsepwä’äntë (López-Bárcenas, 2016).




Kuwänïya’am jïte’n ja mëj tsep ojts tyunyïyï jïtsnïm ja ayuujk jää’y yïk’ejxkäptët mää ja kutujkïn
Carta Magna de 1917: ja awä’äts’äjtïn jïts ja ayuujk jää’y yïk’ejxkäptët kunääjxtë kukämtë. 
Ja mïku’uk zapatistas ja wyïnmää’ny
ojts yïkmëjpïktä’äky miti’ jajp jaatyä’äky
Plan de Ayala, ja kutujk artículo 27 nënp
ja’ ku ja ayuujk jää’ytyë yïk’ejxkäjptëp ja’
kunääjxtë pën kukämtë, ja’ tyanïpäättëp
ja kyäm ja nyääjx ja y’ejxy’ejtïn, ja yuujkjoojt
ja ujtsjoojt ja nëëkojpk ja nëmu’ut, ja
poj ja pujxky, tuki’iyï ja pïktä’äky miti’ya’am
ja teet ja tääk jane’n y’ejxy’ejttëp. 1934 ojts
tyïkäjtskojmï yä’ät kutujk jïts yïkpëjkïkyojmï
yä’ätpï awä’äts’äjtïn ja kukämtë ja
kunääjxtë jïts ojts ja’ayï tyany ku ja mutsk
käjp yïk’ejxtët nimää ja y’awä’äts’äjtïntë
jate’n ja ojts yïkxëmo’otë “núcleos de población”
(López-Bárcenas, 2016).

Tïki’pxy myäjk jumëjt nyäjx jïtsnïm jatïkoojk
yï Nëwenpït Et ja wyïntsën ojts
tmë’ëy ja y’awä’äts’äjtïn pën kunääjxtë
pën kukämtë. 1990 wyïn’äjty ja jumëjt ku yï Nëwenpït ojts t’ejxkapy tu’uk ja kutujk
miti’ xyëëw Convenio 169 miti’ ja tuntääjk
Organzación Internacional del Trabajo ojts
tyïkkëjy mää tpïktä’äky ja ayuujkjää’ytyë
ja tëjk’aka’axjää’ytyë ja y’ejxkäjpïn jïts ja
y’awä’äts’äjtïn tu’uk ja nïtu’uk, mëj yä’ätpï
nëky tnïpayë’ëy jïts tnïkupëky ja ayuujk
jää’y pujxtë käjptë nääjxwiiny apïtsimy 1992 ojts jatïkoojk ja kutujkïn y’a’ëyï jïts ojts y’ëë’yïtyïkatsy ja artículo 4º Constitucional
mää jajp tkäjpxwä’ätsy ku yï Nëwenpït Et mayjëëjp yë’ ja pyujx ja kyäjp ja tsyïnää’yïn
ja tyanää’yïn, kuwänï ttsëky nïjäwï jää’kyukkï jïts ejxkapy, ja’ ts kuwänï kutujkïnkëjxp
payë’ëyïnkëjxp tsyëjkpy käjpxwä’ätsy. Ojts nayïte’n y’a’ëyï ja kutujk Artículo 27º Constitucional
mää jajp tkäjpxwä’ätst ku yïkwïntsë’ëkïtët ja pujxtë ja käjptë ja y’et ja nyääjx,
ka’ ku jïte’n ka’ tyimy yïkmëëtyëë amuum ja wä’äts’äjtïn jate’n ja’ yïk’ejxkäptënëm kutujkïnkëjxp
mutsk pujxtë käjptë (López-Bárcenas, 2016), jate’n jïte’n ojts nyiy’amë’ëty ja
kämnawyä’kxï jïts ojts yïktanïmay ku ja pujxtë käjptë tkëjë’mpëktët ja y’amukkï et nääjx.
1992 ojts jatïkoojk ja kutujkïn y’a’ëyï jïts ojts y’ëë’yïtyïkatsy ja artículo 4º Constitucional
mää jajp tkäjpxwä’ätsy ku yï Nëwenpït Et mayjëëjp yë’ ja pyujx ja kyäjp ja tsyïnää’yïn
ja tyanää’yïn, kuwänï ttsëky nïjäwï jää’kyukkï jïts ejxkapy, ja’ ts kuwänï kutujkïnkëjxp
payë’ëyïnkëjxp tsyëjkpy käjpxwä’ätsy. Ojts nayïte’n y’a’ëyï ja kutujk Artículo 27º Constitucional
mää jajp tkäjpxwä’ätst ku yïkwïntsë’ëkïtët ja pujxtë ja käjptë ja y’et ja nyääjx,
ka’ ku jïte’n ka’ tyimy yïkmëëtyëë amuum ja wä’äts’äjtïn jate’n ja’ yïk’ejxkäptënëm kutujkïnkëjxp
mutsk pujxtë käjptë (López-Bárcenas, 2016), jate’n jïte’n ojts nyiy’amë’ëty ja
kämnawyä’kxï jïts ojts yïktanïmay ku ja pujxtë käjptë tkëjë’mpëktët ja y’amukkï et nääjx.


Ku ojts yïkwenp’ejxnï ja zapatistas 1994 mää ja wïntsën tnïpïktë’ëktë, ja’et ojts yïkwenp’ijxy
amuumjoojt kuya’am ja wïntsën mää’yïp wïntii’yïp kajaa tëë tmïtuntïkëënyï ja ayuujk jää’ytë
pën tsïnaatyïp tanaatyïp Nëwiint Et. Ku ojts may’anpy ja jää’y ttatëjkïnïtë yä’ätpï pïtë’ëjkïn
kuwänï ojts jyotmatyunyï ja wïntsëntë jïts jatïkoojk t’ejxtët tko’otët sää ja nyïtanää’wyïn
wïnmää’ny ja’ tyïktuu’yë’ëtyï. Kunïm ojts ja ääw ja ayuujk y’awïtity nïxem nïyäm ja Ejército
Zapatista de Liberación Nacional (EZLN) jïts namay ja ayuujk jää’y pujxtë käjptë, nayïte’n
ja jää’ytë pën pyukäjpxïtëp ja kunääjxtë ja kukämtë jïts ja wïntsëntë, wïnetnïmts ojts majktujt’änp
ja febrero po’ 1996 jumëjt ojts yïktajotkukkï ja wïnmää’ny miti’ jajp jaatyä’äky
Acuerdos de San Andrés Sak’amchén de los Pobres, yä’ätpï nëky mëjk takuwänï ja Nëwenpït
ja wyïntsën jïtsk u tpatu’nt jïts ku twïntsë’ëkït ja pujxtë ja käjptë ja tsyïnää’yïn ja tyanää’yïn
jïts tmo’ot ja y’awä’äts’äjtïn. jate’n yä’ät nëky ojts tyïkwïnkïtääjk jïts ku jatïkoojk y’a’ëyït yï
Nëwenpït jï kyutujk mää jajp t’ejxkäjpt jïts tpatu’nt tu’uk tu’uk ja ayuujk jää’y pujxtë käjptë ja
y’amtoo’ïn ja pyëktsoo’ïn jïts y’ett tum jate’n
tuknäx ja awä’äts’äjtïn tiy’äjtïn këjxp kutujkïn
këjxp (Acuerdos de San Andrés, 1996).







Sääts ojts jyaty, ku ja wïntsën ka’ ojts
twïntsë’ëkï ja Acuerdos de San Andrés Sak’amchén
de los Pobres wïnets jatïkoojk ojts 2001
ja ayuujk jää’y pujxtë käjptë ojts tnïpïtë’ëktë
ja wïntsën ja’ këjxp ku ka’ twïntsë’ëkïtë ja may
jää’y ja y’ääw ja y’ayuujk jïts ojts y’ëyï ja kutujk
miti’ xyëëw Ley COCOPA (Comisión de Concordia
y Pacificación), ojts ja’ tjayïktïkatsy ja
pyë’ëyïn ja kutujk jïts ja wïntsën ja’ ojts tnï’atsowï.
Ja’ku jïte’n ja ojts kajaa tyïktïkatsy jïts
ka’ y’uk jate’nïnï sää ojts myïjawyeen wyïnkïtä’äky
ja ääw ja ayuujk, jïtya’am ja wïntsën
ja’ ojts jate’n tjay’ëyï (Gómez, 2013), may ja
pujx käjp ja ka’ ojts jate’n ttajotkujk’äjttë ojts
mëjk tjatapayë’ëtyë ja Poder Judicial de la
Federación. Jate’n ts jïte’n jantsy kajaa atuky
yï pujxtë käjptë ayuujk jää’ytë tta’atuky’ättë
ku tja payë’ëtyë mëjk ja wïntsën jïts ja awä’äts’äjtïn jyaa’ätt nïxem nïyäm jïts may jëëjp jya
yïkmïtapyääty sutsoo mëjk ja awä’äts’äjtïn yïkpayë’ëty (Santos, 2009c).

“Ku ojts yïkwenp’ejxnï ja zapatistas
1994 mää ja wïntsën tnïpïktë’ëktë,
ja’et ojts yïkwenp’ijxy
amuumjoojt kuya’am ja wïntsën
mää’yïp wïntii’yïp kajaa tëë tmïtuntïkëënyï
ja ayuujk jää’ytë pën
tsïnaatyïp tanaatyïp Nëwiint Et.”



jate’n ja pujxtë ja käjptë ja ayuujkjää’ytë tëë tja payë’ëtyë kutujkïn këjxp ja y’awä’äts’äjtïn,
tujnïpyëm jäjtïpyëm ku ja yïkkutujkpï jïts ja nïwää’nïn wïnmää’ny myïtuntïkëy’atëtstïkëëtyïpya’am
ja kunääjxtë ja kukämtë ja ayuujk jää’ytë, mëj kajaa ja tuntïkëë’yïn tpïktä’äktë.
Pats këjxp mëj jyotmaytuny ku myëjïy’ati’itsy yï mïtuntïkëë’yïn mëët ja pujxtë ja käjptë jïts ja
kyunääjxtë ja kyukämtë nayïte’n et nääjxwii’nyït yïknïwännï kajaa’anpy jïts ja meeny ajätk
yïk’atunït. May ja tuu’ tjapïktä’äktë ja pujxtë ja käjptë jïts yïkwets’ëyït yï jujky’äjtïn.

“Myïmajtsk, wä’äts nïjäwïnïm
yë’ ïxämpäät sutsoo tyïkwïnkïtäktëë
ja atuky wïnmää’ny
ja tsep wïnmää’ny jïts sutsoo
tyïknëë’yë’ëtyë tyïktuu’yë’ëtyë
ja y’ääw ja y’ayuujk yïkkutujkpï
y’awïnkujky, jate’n tëë
tyïkmëjtä’äktë miti’ yïkxëtejp
tratados internacionales
mää ja payë’ëyïn mëj tyunyï
jïts yïknïtanïtë ja ayuujkjää’yë
nääjxwiiny apïtsimy, jate’nnëm
iiy tëë nyï’awä’ätsy ja tuu’ miti
ïxäm yïkxëtejp Estado Plurinacional
uk Pluricultural
miti’ tyijpy ku yï Nëwenpït Et
ka’ yë’ ja’ayï tyu’ukjëëjpï ku yë’
mayjëëjp ja pyujx ja kyäjp ja
tsyïnää’yïn tysanää’yïn”

Myïtu’uk, yï jää’myajtsïn yï ejxkäjpïn yï jää’kyukïn sää ja majää’ytyëjk ojts t’ejxy’ejttë ojts tnïtanïtë
ojts tkupoktë yï et yï nääjx määyïp wïntii’yïp ojts tpïktä’äktë t’ejxä’äktë ja tsyïnatyääjk
yää nääjxwiinykyijxy, ja ayuujk jää’ytë, ja kämtunpï jää’ytë Abya Yala (América Latina) mëj
kajaa ïxäämpäät ja y’ääw ja y’ayuujk ja tyuu’nïn ja pyëjkïn ja wyïnmää’ny jyujky’ity. Myïmajtsk,
wä’äts nïjäwïnïm yë’ ïxämpäät sutsoo tyïkwïnkïtäktëë ja atuky wïnmää’ny ja tsep wïnmää’ny
jïts sutsoo tyïknëë’yë’ëtyë tyïktuu’yë’ëtyë ja y’ääw ja y’ayuujk yïkkutujkpï y’awïnkujky,
jate’n tëë tyïkmëjtä’äktë miti’ yïkxëtejp tratados internacionales mää ja payë’ëyïn mëj tyunyï
jïts yïknïtanïtë ja ayuujkjää’yë nääjxwiiny apïtsimy, jate’nnëm iiy tëë nyï’awä’ätsy ja tuu’ miti
ïxäm yïkxëtejp Estado Plurinacional uk Pluricultural miti’ tyijpy ku yï Nëwenpït Et ka’ yë’
ja’ayï tyu’ukjëëjpï ku yë’ mayjëëjp ja pyujx ja kyäjp ja tsyïnää’yïn tysanää’yïn



Yï jää’y ja nyïtanää’yïn jïts yï ejxkäjpïn ku mayjëëjp ja tsïnää’yïn tanää’yïn Nëwenpït Et y’ity
nayïte’n ejxïm nääjxwiiny apïtsimy mëjyë’ jï tuu’ tyïk’awä’ätsy jïts yïk’ejxt sutsoo yïkpäät ja jotkujk’äjtïn
nïxem nïyäm: yë’ miti’ yïkxëtejp awä’äts’äjtïn, yï kutujk miti’ y’ejxy’ejtp yï awä’äts’äjtïn
mää t’ejxkäjpkëxt jïts tjää’kyukïkyëxt tu’uk tu’uk ja wïntïkatsy jää’y’äjtïn, nayï mëj tunpajt
yë’, ja’ yë’ tyijpy ku nipën mupäät nka ta’akuwää’na’am miti’ ja’ ka’ ëytyuu’nïyïp tsyïnää’yïnkëjxp
jyujky’äjtïnkëjxp, nayï ka’ mupäät t’uk pätnï ku ku naxpy ku pä’tp npïktääkkïnt ja nmïku’uk
miti’ tïkatsy ja tsyïnää’yïn tysanää’yïn. Enkyïnïm jïte’n yï wïntsëntë yï nïtanaapyïtë tjää’kyukkïtë
ku mëjk ku kajaa yï ayuujkjää’ytë ja y’awä’äts’äjtïn ja y’et ja nyääjx tnïkupoktë jïts amuumjoojt
tpïktä’äktë kujk ja wïnmää’ny “tu’uk ja tu’uk xpääjtëm ja awä’äts’äjtïn tum jate’n”.


Jää’kyukï nayïte’n ttsëky ku ka’ yë’ awä’äts’äjtïn kutujkïnkëjxp ntyimy jëp’ejxma’am
tyïkwïnkukïkyëxt ja ayuujk jää’y ja jyotmay ja jyotïkëë’yïn, tuu’ yï ja’ayï nyïkajpxpy. Nënp ja
Lorenzo Muelas -pën nyïtanää’y kutujktääjkjotp ja pyujx ja kyäjp Constitución colombiana
1991- yuu’nïn ja’ tyamï’ejxïp ja kutujk miti’ xyëëw Carta Magna, tunpajt ja’ yä’ät kutujk t’ijxy
jïts nïjäwï jïts tajaty ttsëky sutsoo ja’ tyunkpäätt. Yä’ät kutujk nyäjkywyenp’ejxïyïp ja pujxtë ja
käjptë ja ayuujk jää’y ja nyanyïkupojkïn wïnmää’ny jïts ja y’ejxkäjpïn ku tu’uk tu’uk ja pujx ja
käjp wïntïkatsyjaty ja tsyïnää’yïn ja tyanää’yïn.


2. Mää y’äätspiky yï wïnmää’ny, sutsoo
jïts tii këjxp y’ëyï kyëjy yä’ät nëkykojpk

ku ja ayuujk jää’ytë ja kupujxtë ja kunääjxtë ja kyë’m nanyïkupokï tjotmay’ättë
jïts ttunk’ättë jïts nyëmtë “yï et yï nääjx jantsy jujky yë’ yïktsojkp
yë’ ka’ yë’ mupäät tyëëkyï yyakyï, yï et yï nääjx yïknïkupojkp yë’”, jate’n ejtp
tmëjpïktä’äktë yï et yï nääjx jïts ttamïjäwïtë ja y’ääts ja kyojpk pën jane’n yïkjëpyoo’nïtëp
yïkjëp’ä’äjtsïtëp ja tsïnää’yïn tanää’yïn. Ku yä’ätpï wïnmää’ny kyejy napyääjtïyïp
maypiky ja tuu’nïn ja pëjkïn ja napyutëkï nïxem nïyäm. May ja ayuujk jää’ytë ja pujxtë
käjptë myentë jyä’ättë mää yï tuntääjk Centro Mexicano de Derecho Ambiental, A.C.
(CEMDA) jïts t’ats amtowtë t’ats pëktsowtë ja putëjkïn jït tiy’äjtïnkëjxp ja payë’ëyïn
jïts ja nïkupojkïn yïkmo’otët mää ja y’et ja nyääjx ja y’ääy ja y’ujts ja nyëëj tnïkupoktë,
mayjëëjp jïte’n ja tunk pëkk nyaxy mëët ja pujxtë ja käjptë.

““yï et yï nääjx jantsy jujky yë’
yïktsojkp yë’ ka’ yë’ mupäät
tyëëkyï yyakyï, yï et yï nääjx
yïknïkupojkp yë’

Ja putëjkïn ja pukäjpxïn miti’ yää CEMDA
pyïktakpy y’ejxakpy mëët ja pujxtë käjptë
wyenp’ijxpy sää yä’ätpï nïwää’nïn wïnmää’ny
miti’ npääjtyïntëp n’ijxyïntëp ka’
xmï’ëë’ya’antë, jïts kajaa pawïnmay ttsëky
sutsoo nyäxt ja nakyupojkïn tuu’nïn käjpxïn jïts ja et ja nääjx yïk’ejxy’ettët jïts
ja ayuujk jää’y awä’äts ja nyëë’ ja tyuu’ y’ettët. Tu’uk ja mëj ejxwejïn tsojk ëëts
ojts n’ijxy: ja kutujk witsy ja mëët nyapyayë’ëyïyï ja tsujx (ku jate’n n’uk käjpxëm),
ja pujx käjp jïte’n jawyeen patmatëy tsyëjkpy wïnetnïmts ja payë’ëyïn ja kutujk
nwïnkuwä’äjka’am, mëj atuky yä’ät tunk ja’ yë’ tyijpy ku ja wïnmää’y jää’kyukïnkëjxp
ka’ nyayäätyïyïtë. Jatu’uk ja mëj ejxwejïn miti’ yä’ätpï tunk yyajkpy ku njujky’äjtëm
tunkjëp’äm ja pujxtë käjptë ja wyanjäjtïn jïts ka’ ja’yï nkäjpxpajt’äjtëm,
jïts nï’amukkï yïk’ïxä’ät ja nëë’ ja tuu’ miti’ mïtunïtëp miti’ putëkïyïtëp ja ayuujk
jää’ytë jïts ja kunääjxtë ja kukäjptë.

Jate’n jïte’n yï CEMDA ojts 2014 tyïk’ëyï tu’uk ja tunmujkïn mää mayjëëjp
y’ää’tswa’kxy ja tuu’nïn pëjkïn: tu’ukpiky ja’ tyunkjëëjp’ajtpy mää mëët ja
pujxtë ja käjptë ma käjpxmujkïn ja matyäkmujkïn tyunyï jïts yïknïjäwït tiypyï
ka’pxypyï sutsoo ja’ yïkmïtuntïkëytyë jïts sutsoo ja’ ttsoktë yïkwïntsë’ëkïtët js
y’ääw ja y’ayuujk; jatu’uk piky ku tmëët käjpxtët tmëët matyä’äktët pën ja pujx
ja käjp kyutunk’ajtpy uk kyukajpxy’ajtpy, jïts myïtïkëëkpiky; ku ejtp ja käjpxmujkïn
ja matyäkmujkïn ja wejïn ja kajïn yïktuny mëët ja tuntääjktë pën pyukäjpxïtëp
pën jyamyëët’äjttëp ja pujxtë ja käjptë.

May jïte’n ja tunk ja pëkk të
nyaxy amukkï mëët ja pujxtë ja käjptë jïts ja pukäjpxïpïtë ja tuntääjktë miti’
yïktejtëp organizaciones de la sociedad civil, jate’n yä’ät nëky kyojtë Informe
sobre la destrucción del patrimonio biocultural de México por megaproyectos
y ausencia de legislación y política pública culturalmente adecuada para los
pueblos indígenas y comunidades equiparables en audiencia temática ante la Comisión Interamericana de Derechos
Humanos, así como la elaboración de los
siguientes documentos: Informe sobre la
pertinencia biocultural de la legislación
mexicana y su política pública para el
campo; El caso del programa de “Modernización Sustentable de la Agricultura
Tradicional (MasAgro)” (2016); DerechosHumanos y Patrimonio Biocultural.

“Jatu’uk ja mëj ejxwejïn miti’ yä’ätpï tunk yyajkpy
ku njujky’äjtëm tunkjëp’äm ja pujxtë käjptë ja
wyanjäjtïn jïts ka’ ja’yï nkäjpxpajt’äjtëm,
jïts nï’amukkï
yïk’ïxä’ät ja nëë’ ja tuu’ miti’
mïtunïtëp miti’ putëkïyïtëp
ja ayuujk jää’ytë jïts ja
kunääjxtë ja kukäjptë.”.

Yä’ät nëkykyojpk jate’n ëëts yë’
nyïkxëpety “ääw ayuujk nëkykyojpk”,
mëj tunk kojpk yë’ tyijpy kyjpxpy ku jate’n
të yïktunk’aty jeky’änp. Y’ïxaapy yë’
jïts jyaak nï’awä’ätst ja käjpxmujkïn ja
matyäkmujkïn mää jaty ja ayuujkjää’ytë
ja kupujxtë ja kukäjptë jïts myëjtä’äkt
ku y’awä’ätstët ja nyëë’ ja tyuu’n miti’pï
ja wïntsën kya’ejxkäjptëp uk miti’pï ja
wïntsën yïktuu’tuktëp kë’m ku nyapyikyïtë
mëët ja nïwää’nïn wïnmää’ny.Nayïte’n yä’ät wïnmää’ny y’ïxaapy yë’ jïts ku wyïnkïtä’äkt jïts
tyuu’tëkït ja Nëwenpït Et ja y’ejxkäjpïn ku mayjëëjp ku maypiky ja pyujx ja kyäjp jyujky’äjttë
wïntïkatsyjaty. Nëmtëp ja nmïku’uk apatistastë jaa jï jujky’äjtïn ëy päät awä’ätstuujy, nayï jaa
ts jïte’n ja Nëwenpït Et jï jya’ nayïte’n: may yä’ät nëky tëë tjaatyä’äky ja ayuujk jää’y ja myäjääw
wïnmää’ny miti’pï ïxämpäät yïkjujky’ejttëpnëm miti’ kyayïkkutïkëëtyïpnëm.

Ja käjpxmujkïn ja matyäkmujkïn jïte’n jawyeen të y’ity wïnetnïm ts yä’ät nëky ojts yïkjaatyä’äky,
ïxemyïp yë’ ojts tsyoo’ntä’äky 2018 jïts jane’n ojts yïknïtunk’aty 2020 mëët ja kupujxtë
ja kukäjptë ja ayuujk jää’ytyë nahuas, yühumu, masewales, tutunaku, mayas, tzeltales, tzotziles,
purépechas, nuntajuyi, nayeri, odam, wixárika jïts may ja pujx ja käjp kämtunpïte. Nayïte’n
namay ja tuntääjktë pën pyukäjpxïtëp pën pyutëjkïtëp ja tunmujkïn mayjëëjp ja Nuiwari, Ja
Unión de cooperativas Tosepan Titataniske, ja Coordinadora Regional de Acción Solidaria en
defensa del Territorio Huasteca-Totonacapan (CORASON), ja Proyecto de Desarrollo Rural Integral
Vicente Guerrero A. C. (IDESMAC), ja Colectivo Emancipaciones, ja Centro de Derechos
Humanos de los Pueblos del Sur de Veracruz “Bety Cariño” jïts ja Colectivo Maya de los Chenes.











Ejtp ja pujx ja käjp tëë yïkwïntsë’ëkïtë jïts yïkmëjpïktä’äktë sutsoo ja kyäjpxmujkïn ja myatyäkmujkïn
ja’ tyïknäxtë jïts yä’ät wïnmää’ny nyëë’yë’ëty tyuu’yë’ëty, may jïte’n ja wejïn kajïn
të y’ity sutsoo tu’uk tu’uk ja pujx ja käjp tkajpxy tmatyä’äky ja jyujky’äjtïn mëët ja y’et mëët
ja nyääjx mëët ja pyïktä’äky miti’ tyajujky’äjttëp, nayïte’n sutsoo ja y’ejxy’ejtïn ja tsyë’ëky’äjtïn
tkutyuntë, ja wyejïn ja kyajïn, ja myupëjkïn ja tyamïjää’wïn jïts ja kyutunk’äjtïn jïts ja tyiityuu’nïn
ja kyäjptsïnää’yïn (CEMDA, 2018; Colmenero, 2020; Diálogos, 2020).

Tëë nïtuki’iyï yïkpatmatookïtä’äky sää tu’uk jatu’uk ja ääw ja ayuujk ja wyïnmää’ny tëë
tpïktä’äktë tëë t’ejxä’äktë jïts nayïte’n ja yïktëëjïnpejtïn tëë ëëts ntuny sutsoo ttajotkujk’ättët
yä’ät nëkykyojpk y’ëyït kyojt. Tiy’äjtïnkëjxp ëëts n’ejxkapy mää ëëts ja nmajatääjkïn kya’ity
ja’ këjxp ku ëëts ka’ ka’pxy ja pujxtë ja käjptë ja y’ääw ja y’ayuujk nkäjpxïyï uk ka’ ëëts jate’n
ja njujky’äjtïn nyïknaxy sää ja’atë nïtu’uk nïtu’uk.

Ku yä’ät nëky ojts yïkjaatyä’äky, ojts yë’ jatïkoojk yïktuknïjäwïtë nïtuki’iyï ja pujxtë ja käjptë
pën jaty mëët ja tuu’nïn ja pëjkïn ojts y’awïtity, octubre jïts noviembre po’ 2020 jate’n yä’ät
tunk ojts nyaxy. Ku jate’n nääjxwiiny’apïtsimy yï yuuj yï pä’äm ojts nyäxkïtä’äky jïts pujxjëtpy
internet ojts nayïte’n ja kajpxy matyä’äky y’awïtity. May nayïte’n jï ääw ayuujk të tyany pujxjëtpy
jïts ojts y’ëyï ja ejxpajt “ääw ayuujk miti’ mujxp miti’ xïmunp”3, pën yä’ät të tnïkupäjk’äjttë
ja nmïku’uktë Bruno Rubio jïts ja Selene Garrido mää nayïte’n tëë tyïktäntë yä’ät tunk pëkk
ja y’ääts ja kyojpk. Ja käjpxputëjkïn ääw ayuujk këjxp miti’ ja pujxtë käjptë ojts tpïktä’äktë
tum jajp ja myentë kujayï yä’ät nëkyjëëjty.
Kupën jaty mëët ja tuu’nïn ja pëjkïn ojts y’awïtity, octubre jïts noviembre po’ 2020 jate’n yä’ät
tunk ojts nyaxy. Ku jate’n nääjxwiiny’apïtsimy yï yuuj yï pä’äm ojts nyäxkïtä’äky jïts pujxjëtpy
internet ojts nayïte’n ja kajpxy matyä’äky y’awïtity. May nayïte’n jï ääw ayuujk të tyany pujxjëtpy
jïts ojts y’ëyï ja ejxpajt “ääw ayuujk miti’ mujxp miti’ xïmunp”3, pën yä’ät të tnïkupäjk’äjttë
ja nmïku’uktë Bruno Rubio jïts ja Selene Garrido mää nayïte’n tëë tyïktäntë yä’ät tunk pëkk
ja y’ääts ja kyojpk. Ja käjpxputëjkïn ääw ayuujk këjxp miti’ ja pujxtë käjptë ojts tpïktä’äktë
tum jajp ja myentë kujayï yä’ät nëkyjëëjty.


Yä’ät nëkykojpk tyatsoo’ntakpy namajtsk ja nmïku’uk ja y’ääw ja y’ayuujk: Leydy Araceli
Pech Martín, Campeche kyukäjpï maya jää’y pën nyïkupëjkpy ja y’et ja nyääjx jïtd ka’ yïkne’ept
ja xëjk soya miti’ tsëyï mennïp; jïts Jï Lucía Inés Xiloj Cuinmaya, Guatemala kyukäjpï
maya k’iché jïts abogada’äjtp ja’ pyujx kyäjp nyïkupëjkpy.
Jïts myïtu’ukpat yï ääw ayuujk miti’ yä’ät nëkykojpk të tpïktä’äky jajp jï ääw ayuujk
nmïku’uktë pën kukäjp’äjttëp Ecuador, Bolivia, Perú, Colombia, Brasil, jïts tnïmatyä’äktë tii
nëë’ tii tuu’ jïte’n tsojkïp jïts nyëë’tëkït tyuu’tëkït yï ayuujk jää’y kupujxtë kukäjptë ja y’ejxkäjpïn
kutujkïn payë’yïn y’awïnkujky mää yïktijy América Latina. Jïts jatyï myentë ja Nëwenpït
Et jajp ts majktäxkpiky yïknïmatyä’äky ja wïnmää’ny:

(i) Kë’m jujky’äjtïn kë’m tanïpääjtïn;
(ii) Kë’m Et nääjxwiiny, kë’m tsïnää’yïn tanää’yïn jïts kë’m pïktä’äky;
(iii) Kë’m kütujk kë’m tiiytyuu’nïn; jïts
(iv) Kë’m wejïn kajïn, kë’m jää’wïn kë’m mïpëjkïn, kë’m ëy’äjtïn
kë’mtsë’ëky’äjtïn.

Tu’uk tu’uk yä’ät wïnmää’ny ttatsoo’ntä’äky tu’uk ja kyäjpxwääjtsïn ja nyïmatyääjkïn jïts
tii jajp tu’uk tu’uk jotmay’äjtp; nayïte’n jajp tnïkajpxy sutsoo yï nïkupojkïn wïnmää’ny
miti’ yïkxëtejp protección de los derechos humanos jajp kyäjpxputëkkï, jïts nayïte’n
tnïkajpxy sutsoo pyutëkïyï yä’ätpï tunpajt ja ayuujk jää’ytë ja kupujxtë kukäjptë, mayjëëjp
yë’ të yïkputëjkïn ejxpajt’aty käjpxïn matyääjkïn, nëkyjä’äytë.


Jajp ja Nëwenpït Et ja yïkkutujkpï mëj kajaa tmïyoj’aty ja pujxtë ja käjptë. Yïk’jëp’ejxp
ku yä’ät yïkwïntsë’ëkït jïts ku yïkpatmato’ot yä’ät wïnmää’ny miti’ yïte’n të yïkkäjpx- 
muky të yïmmatyäkmuky mää kyukëjxïnït yï nïwää’nïn wïnmää’ny mää yïkwïntsë’ëkït yï
tïkatsy’äjtïn nïtu’uk nïtu’uk jïts mää ka’ jane’n y’uk yïktaneknïtët ja ayuujk jää’ytë, jää’y
jujk atëm nïxem nïyäm.


“Ja käjpxmujkïn ja matyäkmujkïn jïte’n jawyeen të y’ity wïnetnïm ts
yä’ät nëky ojts yïkjaatyä’äky, ïxemyïp yë’ ojts tsyoo’ntä’äky 2018 jïts
jane’n ojts yïknïtunk’aty 2020 mëët ja kupujxtë ja kukäjptë ja ayuujk
jää’ytyë nahuas, yühumu, masewales, tutunaku, mayas, tzeltales,
tzotziles, purépechas, nuntajuyi, nayeri, odam, wixárika jïts may ja
pujx ja käjp kämtunpïte. ”.

pats këxp méj jyotmaytuny
ku myëjïy'atti'itsy yï
mïtuntïkëë'yïn mëët ja puxtë ja kaptë jïts ja kyunääjxtë ja kyukämtë nayïte'n et nääjxwïi'nyït yïknïw¨annï
Kajaa'anpy jïts ja meeny ajätk yïk atunït.

Amuum yï et yï nääjx miti’ yïkxëmëëpy América Latina tum amïxänjää’y
wyïnmää’ny nyäxkënpy ja ayuujkjää’ytë ja jyujky’äjtïn wïnmää’ny tum
jate’n yï kutujk jyaatyä’äkyïtë wïne’nïn yï wïntsën yïkkutujkpï myïtunïyït
jïts yï kumeenyjää’ytë pën nyïwantëp kajaa ja et nääjxwii’nyït. Ku jïte’n yï Nëwenpït
Et jï wyïntsën yïkkutujkpï ttanïpïktääkï tyuny pyiky uk tnïmay ja meeny jïnkääp,
may’anpy jïte’n ja ayuujkjää’ytë pujxtë käjptë (PICE) jya pïtë’ëktë jïts tnïkäjpxtë jïts
tnïmatyä’äktë ku mëjk yïknïkupokt yï et yï nääjx, jïts kuwänï tpayë’ëtyë ku y’ett ku
nyäxt nïxem nïyäm ja nawyïntsë’ëkï jujky’äjtïnkëjxp jää’y’äjtïnkëjxp. Jate’n jïte’n
yë’ëpï wïnmääy ttijy ku tsojkïyïp ku yï wïntsëntë yïkkutujkpïtë tmëjpïktä’äktët ja
ayuujkjää’ytë tsyïnää’yïn tyanää’yïn mää tu’uk tu’uk ja pujx ja käjp jyujky’ä’ttë.

“TUM JAA ATËM NÏTU’UK NÏTU’UK JÏ
N’AWÄ’ÄTS’ÄJTÏN JÏTS NKUPOJKËM JA NJUJKY’ÄJTÏN
KU YÏ TÏKATSY’ÄJTÏN NYÏKTA’APAJXËM
UK NYÏKTANA’EJXËM JÏTS NAYÏ JAA JA
AWÄ’ÄTS’ÄJTÏN JÏTS NYÏKWÏNKAXË’ËJKËM YÏ
NTÏKATSY’ÄJTÏN KU YÏ TUKNÄX’ÄJTÏN KA’ TMË-
JPÏKTÄ’ÄKY JA TÏKATSY’ÄJTÏN JA MYAJÄÄW”

Ka’ jïte’n jyätknï yä’ätpï wïnmää’ny, pats këjxp jïte’n yä’ät nëkykojpk jate’n
may ja ääw ayuujk ja wïnmää’ny tëë tpiy tëë tkëny jïts tëë tjaatyä’äky,
tu’uk tu’uk ïxää yïknïkajpxy sää ja’ t’ejxtë tkowtë yä’ätpï wanjäjtïn miti’ ja
pujx käjp n’ijxyïntëp npääjtyïntëp mää jaty yï Ettë yï Nääjxtë Ecuador, Bolivia, Perú,
Colombia jïts Brasil. Yä’ät ääw ayuujk wïnmää’ny jajp yë’ tëë y’awïtity mää ja tuu’nïn
pëjkïn tëë nyaxy Seminario Internacional sobre Estado Pluricultural, Derechos Humanos
y Patrimonio Biocultural, ee’pxmajktu’uk’änp mayo po’ ojts yïktuny 2019
jumëjt wyïn’aty y’any ja et ja xëëw. Pën yä’ät käjpxmujkïn matyäkmujkïn ojts tyïktuu’yë’ëytyë
ja Centro Mexicano de Derecho Ambiental (CEMDA),ja Asociación Inteja Asociación Interamericana para la Defensa del Ambiente
(AIDA), ja Instituto para las Ciencias Indígenas
Pacari, ja Colectivo Ukamau, ja Organización
Derecho, Ambiente y Recursos
Naturales (DAR) jïts ja Instituto Socioambiental
(ISA), nayïte’n mëjk tëë pyukë’jïtë
pyuxäjïtë ja Universidad Nacional Autónoma
de México (UNAM) jïts ja Universidad
Veracruzana (UV).